# Katana ZERO Traduzione Italiana
Sono finalmente riuscito a tradurre gli oltre 2000 dialoghi di gioco di Katana ZERO in italiano, scrivendo un programma apposito per sostituire le linee (prendendo spunto da "exestringz" di aluigi).
Detto francamente, il gioco è un capolavoro, e merita di essere localizzato in più lingue possibili. Inizio con quella che conosco.

**ATTENZIONE: Questa patch è stata testata solo sulla versione di gioco "v1.0.5", build "3889288", l'ultima disponibile**

Comunque, dovrebbe funzionare su qualsiasi versione del gioco, ma con la possibilità che alcune linee non vengano tradotte.

&nbsp;
## Come patchare il gioco con la traduzione
Scarica "[strindex_patch.txt](https://raw.githubusercontent.com/zWolfrost/Katana-ZERO-Traduzione-Italiana/main/strindex_patch.txt)" (Ctrl+S), scarica il programma "[strindex](https://github.com/zWolfrost/strindex/releases/latest)", e avvialo. Una volta aperto, seleziona prima il file eseguibile del gioco, e poi il file "strindex_patch.txt" scaricato. Infine attendi che il programma finisca.

*Il programma è ancora in fase beta, quindi se dovesse dare problemi, per favore segnalali aprendo un'issue, mandandomi un'email o scrivendo sul thread di steam.*

&nbsp;
## FAQ
### Come posso aiutarti?
Se trovi delle frasi spagnole non tradotte, fai uno screenshot e crea un'issue su questa pagina allegando lo screenshot (o perfino un e-mail andrebbe bene). Questa traduzione è stata creata da relativamente poco tempo per cui una cosa del genere sarebbe completamente plausibile.

Un'altra cosa molto gentile che potresti fare per aiutarmi sarebbe rendere la traduzione attuale migliore, cioè trovare possibili errori grammaticali, di traduzione o anche semplicemente delle frasi che suonano male nel contesto del gioco, e facendomi sapere.

Inoltre, puoi supportare il mio lavoro donandomi qualcosa [su questa pagina](https://paypal.me/zwolfrost) o [quest'altra](https://buymeacoffee.com/zwolfrost). Ne sarei estremamente grato.

### Non dovrai rifare tutto da capo una volta uscito il DLC?
Fortunatamente le linee tradotte non sono vincolate dalla loro posizione, quindi ci vorrà veramente poco tempo per sistemare le cose. Ovviamente in tal caso dovrò tradurre anche i dialoghi del DLC, e ci vorrà circa una settimana, se sarà lungo quanto il gioco originale.

L'unica cosa che potrebbe vanificare i miei sforzi (e quelli di chi ha contribuito a questa traduzione) sarebbe se lo sviluppatore introducesse la lingua Italiana nel gioco effettivo. Ma non solo penso che sia improbabile, ma se mai dovesse succedere, renderebbe comunque tutti felici.

### Quanto è fedele questa traduzione?
Direi molto. Per chi lo stesse pensando, non ho tradotto dalla traduzione spagnola, ma dall'inglese, quella originale. Mi servo solo della traduzione spagnola per sostituirla con quella italiana.

Ho cercato il più possibile di non distorcere il significato delle frasi, tenendo presente del loro contesto nel gioco, e catturarne l'impatto, ma non assicuro nulla.

### Stai per caso rompendo il copyright del gioco?
No. Per usare questa traduzione devi essere necessariamente a disposizione del file eseguibile di gioco.

### *Hai una domanda non presente tra queste?*
Se hai qualche altra domanda apri un'issue a proposito, chiedila sul thread di steam o mandami un email, e proverò a risponderti in tempo utile.
